110
УДК 004.032.6:378.147(043.2)
Шибицька Н.М., к.т.н., доцент,
СавчукХ.Д., студент
Національний Авіаційний Університет, м. Київ
ЗАСОБИ МУЛЬТИМЕДІЇ В ДИСТАНЦІЙНОМУ НАВЧАННІ
Розвиток технологій в сучасному світі стрімко зростає. Навчальна база,
у вигляді стандартних друкованих видань, стає застарілою і складною для
сприйняття. Людина все дедалі більше інтегрується в світ новітніх
технологій, а тому, виникає потреба в швидкісному, ціленаправленому
вивчені певного матеріалу, набагато зручніше переглядати стислу, чітко
сформульовану презентацію, книжку в електронному варіанті,
спілкуватися шляхом використання соціальних мереж тощо. Швидкий
ритм життя робить особливо актуальним питання дистанційної форми
навчання. Окрім цього питання, існує інше, яке стосується людей з
обмеженими можливостями, для яких освіта, як така, є важкодоступна.
Перевагою дистанційного навчання, передусім, є зручність: процес
здійснюється за допомогою так званого інформаційного середовища у
вигляді, наприклад, WEB-порталу, на якому в електронному вигляді
розміщенні всі навчально-методичні матеріали, структуровані в окремі
електронні курси з кожної навчальної дисципліни: тематичний план
дисциплін, рекомендована література, презентації, завдання та тести для
самоконтролю, методичні рекомендації щодо виконання практичних та
лабораторних робіт, відеолекції і т. д.
Консультації викладачів можуть відбуватися за допомогою підсистем
асинхронних комунікацій – це чати, форуми, e-mail, а безпосереднє
спілкування – за допомогою підсистеми синхронних комунікацій –
платформи відеоконференцій, сервісу Skype, Viber та ін. Під час
проведення лекцій, семінарів чи конференцій можна використовувати
різноманітні мультимедійні технології: зображення, анімації, таблиці,
презентації, аудіо та відео. Це все значно інтенсифікує навчальний процес,
стимулює розвиток мислення та уяви, збільшує обсяг навчального
матеріалу для творчого засвоєння і використання його студентами,
допомагає формувати дослідницькі, пошукові уміння, викликати
зацікавленість та позитивне ставлення до навчання. Контроль знань можна
проводити за допомогою тестових завдань або під час опитування в
конференц-кімнаті в режимі онлайн.
Таким чином за допомогою комунікативного програмного
забезпечення та засобів мультимедії студенти можуть отримувати завдання
і виконувати їх в будь –який час. А студенти з обмеженими можливостями
в ході такого навчання проходять соціальну адаптацію, розширюють
можливості творчого і фізичного розвитку, в них формуються різноманітні
інтереси, бажання, вони стають більш активними.
